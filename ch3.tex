\chapter{Studiu bibliografic}
\label{cap:studiu-bibliografic}

În cadrul acestui capitol, problema silabisirii va fi încadrată într-o categorie mai generală de probleme și vor fi referite o serie de articole în care sunt descrise soluțiile propuse până acum, urmând ca în ultima parte să fie referite o serie de articole din domeniul extragerii de cunostințe sub formă de tipare secvențiale frecvente.

\section{Silabisirea ca problemă de învațare automată}

Sibabisirea ca problemă poate fi privită din două perspective: în primul rând este necesară o clarificare a conceptului de silabisire (avem silabisire ortografică și silabisire fonetică) iar al doilea motiv ține de problema în sine a prezicerii punctelor de despărțire în silabe ale unui cuvânt. 

Performanța oricărei soluții depinde în mare măsură de definirea clară a problemei. Odată eliminată ambiguitatea cerințelor se pot construi soluții. Fiind o problema în care se cer o serie de predictii, este necesară construirea unui model general, care sa fie folosit pentru a realiza aceste predicitii. Ajunși aici, putem considera problema ca fiind una de învățare automată, iar învățarea automată poate fi realizată, în general, în două feluri: învățare automată supervizată sau învățare automată nesupervizată. 

Învătarea automată supervizată presupune că modelul folosit pentru predicții este construit din exemple de predicție. Învătarea automată nesupervizată construieste modele de predicție fără a avea exemple. 

\section{Soluții propuse pentru problema silabisirii}

În contextul problemei de silabisire, în cadrul ~\cite{bib:marchand2009automatic} se realizeaza o sinteza a soluțiilor curente pentru limba engleză și se definesc doua clase de soluții: soluții bazate pe învătare automată supervizată și soluții bazate pe reguli. Soluțiile bazate pe reguli prezintă un mare dezavantaj, deoarece regulile sunt dependente de limbă, si este necesară o bună cunoastere a limbii respective din partea celui care implementează o astfel de soluție.

Pentru soluții independente de limba, în ~\cite{bib:liang1983word} este prezentată o metodă pentru silabisirea ortografică care stă la baza sistemului \LaTeX ~ și care se folosește de o serie de tipare si anti-tipare pentru a realiza predicții de despărțiri în silabe. O altă metodă îndependentă de limbă este prezentată în cadrul ~\cite{bib:kiraz1998multilingual}, unde se utilizeaza automate finite. 

Din perspectiva recunoașterii vorbirii, în cadrul ~\cite{bib:hunt1980experiments} este prezentată posibilitatea identificării silabelor din secvențe de sunete, iar în ~\cite{bib:damper1997pronunciation} este propusă o metodă de sinteză a vorbirii bazată pe analogie, care poate fi folosită ca model pentru o soluție de silabisire la nivel de limbaj scris. 

\section{Soluții de silabisire pentru limba română}

Pentru limba română, au fost propuse o serie de soluții pentru această problemă, în cadrul ~\cite{bib:dinu2004despartirea} fiind descrisă construcția unei baze de date a silabelor limbii române, iar în ~\cite{bib:BARBU08.495} este descrisă un dicționar pentru despărțiri în silabe în care se are în vedere și ambiguitatea anumitor despărțiri în functie morfologia cuvintelor. Ulterior, s-au realizat și o serie de experimente folosind tehnici de învățare automată pentru a rezolva problema silabisirii, aceastea fiind descrise în ~\cite{bib:dinu2013romanian}.


\section{Tipare secvențiale}

Din perspectiva secvențialitătii silabelor se pot urmării tehnici generale de extragere de tipare frecvente secvențiale descrise în \cite{bib:agrawal1995mining} sau soluții mai recente cum ar fi algoritmul BIDE, descris în \cite{bib:wang2004bide} sau gapBIDE \cite{bib:gapbide} o variantă a aceluiași algoritm care permite identificarea de tipare cu goluri. 

Pe scurt, aceste tehnici încearcă să identifice posibile tipare frecvente dintr-o colecție de secvente, pornind de la subsecvențe frecvente de dimensiune redusă si extinzându-le pe acestea în mai multe rânduri. Aplicațiile pentru aceste tipare pot fi diverse, dar dintre acestea pot fi mentionațe câteva: detecția tiparelor de intrusiune, detecția de secvențe de instrucțiuni de programe care conțin defecte sau detecția tiparelor de comportament ale utilizatorilor în cadrul aplicațiilor web sau din cadrul telefoanelor inteligente.

\section{Algoritmi de cautare în siruri de caractere}

Acest subiect este de interes în vederea identificării prezenței unor tipare secvențiale frecvente în cadrul cuvintelor care sunt reprezentate prin șiruri de caractere. Soluția naivă la această problemă presupune identificarea tuturor sub-șirurilor de caractere și verificarea ca unul dintre sub-șiruri să fie cel căutat. În \cite{bib:knuth1977fast} este prezentat un algoritm clasic care rezolvă această problemă, iar în  \cite{bib:baeza1992new} și \cite{bib:baeza1996faster} sunt prezentate alte două soluții de căutare aproximativă.
